Stoppa ikkje i kontroll - fekk 8000 kroner i bot |
Like i nærleiken av Lærdalstunnelen ( biletet ) , på E16 , vart trailersjåføren stoppa av politiet .
Då venta ei sviande bot på 8000 kroner .
Foto :
Ein polsk trailer køyrde rett forbi ein kontroll av tyngre køyretøy Biltilsynet hadde i Lærdal måndag .
Dette fall ikkje i god jord hos politiet , som gav sjåføren 8000 kroner i bot for å ha latt vere å stoppe i kontrollen .
Dei fekk stoppa traileren like ved Lærdalstunnelen på E16 , opplyser politiet .
I tillegg til den sviande bota frå politiet , fekk trailersjåføren bot frå Biltilsynet på 500 kroner for manglande bruk av kjettingar .
